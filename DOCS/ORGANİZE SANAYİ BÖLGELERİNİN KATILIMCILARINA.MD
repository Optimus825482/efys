 Enerji Piyasası Düzenleme Kurumundan: 
ORGANİZE SANAYİ BÖLGELERİNİN KATILIMCILARINA 
UYGULAYACAĞI ELEKTRİK DAĞITIM BEDELLERİ İLE BU 
BEDELLERİN BELİRLENMESİNE İLİŞKİN  
EL KİTABI 
İlgili Mevzuat 
Kurumumuzdan OSB Dağıtım Lisansı almış Organize Sanayi Bölgeleri (OSB), Organize Sanayi 
Bölgelerinin Elektrik Piyasası Faaliyetlerine İlişkin Yönetmeliğin (Yönetmelik) 16 ncı maddesi 
uyarınca onaylı sınırları içerisinde yıllık olarak uygulayacakları dağıtım bedeli önerisini, 
Yönetmeliğin ekindeki Tablo-1’e uygun olarak her yıl Ekim ayı sonuna kadar hazırlayarak Kurul 
onayı alınmak üzere Kuruma sunarlar. Kurul, OSB onaylı sınırları içerisinde bir sonraki yıl için 
uygulanacak dağıtım bedeli ile ilgili öneriyi inceler, gerekli görmesi halinde her türlü ek bilgi ve 
belge isteyebilir ve uygun bulması halinde 31 Aralık tarihine kadar onaylar.  
Bu çerçevede, Yönetmelik ekindeki, “Tablo–1: Organize Sanayi Bölgeleri İçin Yıllık Dağıtım 
Bedeli Hazırlama Tablosu” kapsamında, Dağıtım Bedeli önerilerinin hazırlanmasında; bu El Kitabı 
dikkate alınacak ve her yıl 31 Ekim tarihine kadar Lisans sahibi OSB’ler Tablo–1 ile Kuruma 
Dağıtım Bedeli teklifinde bulunacaktır. 
İstenecek Veriler 
Lisans sahibi OSB’nin bir yıl içerisinde dağıtacağı enerji için katlandığı bedel, OSB dağıtım gelir 
gereksinimi olarak hesaplanacaktır. Tüm dağıtım maliyetlerinin oluşturduğu bu toplam bedel, 
katılımcılara fatura edilen enerji üzerinden dağıtım bedeline yansıtılacaktır. Yönetmelik ekindeki 
Tablo-1’e göre, gelir gereksinimini oluşturacak unsurlar aşağıdaki giderlerden oluşabilir: 
1. Dağıtım faaliyetine ilişkin geçmiş yıllarda yapılan yatırımlara ait giderler, 
2. Dağıtım faaliyetine ilişkin uygulama yılına tekabül eden yatırımlara ait gider öngörüleri, 
3. Dağıtım faaliyetine ilişkin uygulama yılına ait işletme gider öngörüleri, 
4. Dağıtım bedeli ile ilgili diğer hizmetlere ait giderler, 
5. Kayıp elektrik enerjisi bedeli, 
6. Gelir düzeltme bileşeni. 
Tablo-1 içerisinde, Dağıtım Bedeli hesaplarına ilişkin yukarıdaki gider kalemleri yanında, gerekli 
inceleme ve mukayeseler için “Mevcut OSB Dağıtım Tesisi İle İlgili Bilgiler” kısmı mevcuttur. Bu 
kısıma, OSB’nin onaylı sınırları içerisinde mevcut olan trafo sayısı, kurulu gücü, serbest ve serbest 
olmayan tüketici sayısı, yeraltı ve havai hat uzunlukları, önceki yılın puant değeri ile faaliyetteki 
OSB’ler için uygulama yılından bir önceki yıla ait elektrik enerjisi miktarı yazılacak olup, bu 
bilgiler lisans müracaatında Kuruma sunulan “OSB Dağıtım Bilgi Formu”ndaki bilgilerle uyumlu 
olacaktır.  
1
1. Dağıtım faaliyetine ilişkin geçmiş yıllarda yapılan yatırımlara ait giderler: 
Tablo 1’in (e) bendinde yer alan “Dağıtım Faaliyetine İlişkin Geçmiş Yıllarda Yapılan Yatırımlara 
Ait Giderler” bölümünde; geçmiş yıllarda yapılmış OSB dağıtım tesisi yatırımlarına ait devam 
eden kredi anapara ve faiz ödemeleri ile geçmiş yıllarda yapılmış ve dağıtım tesisi yatırımları 
kapsamına girmeyen diğer yatırım harcamalarına ait devam eden giderler yer alacaktır.  
Dağıtım faaliyetinin yürütülmesi için yapılması zorunlu olan yatırım harcamaları ile yatırım 
harcaması niteliğindeki diğer harcamalardan oluşan bu harcamalar, harcamaya ilişkin varlıkların 
kullanıma hazır hale geldiği veya kullanılmaya başlandığı tarife yılında oluşan kur farkı, vade 
farkı, faiz ve benzeri finansman gideri unsurları dikkate alınarak belirlenir. İşletmeye girmemiş 
yatırım harcamaları, yatırım harcamalarına aktarılmadan önce, devam eden yatırımlar adı altında 
izlenir. 
2.  Dağıtım faaliyetine ilişkin uygulama yılına tekabül eden yatırımlara ait gider öngörüleri: 
Tablo 1’in (f) bendinde yer alan “Dağıtım Faaliyetine İlişkin Uygulama Yılına Tekabül Eden 
Yatırımlara Ait Gider Öngörüleri” bölümünde; uygulama yılında yapılması öngörülen OSB 
dağıtım tesisi yatırımlarına ait kredi anapara ve faiz ödemelerinin ilgili uygulama yılına tekabül 
eden miktarı ile uygulama yılında yapılması öngörülen ve dağıtım tesisi yatırımları kapsamına 
girmeyen diğer yatırım harcamalarına ait giderlerin ilgili uygulama yılına tekabül eden miktarı yer 
alacaktır. 
Dağıtım faaliyetinin yürütülmesi için yapılması zorunlu olan yatırım harcamaları ile yatırım 
harcaması niteliğindeki diğer harcamalardan oluşan bu yatırım harcamaları, harcamaya ilişkin 
varlıkların kullanıma hazır hale geldiği veya kullanılmaya başlandığı tarife yılında oluşan kur farkı, 
vade farkı, faiz ve benzeri finansman gideri unsurları dikkate alınarak belirlenir. İşletmeye 
girmemiş yatırım harcamaları, yatırım harcamalarına aktarılmadan önce, devam eden yatırımlar adı 
altında izlenir. 
Uygulama yılına ilişkin yapılacak yatırım planı ve programı ile ilgili olarak, OSB’lerin, sınırları 
içerisinde bulunduğu Dağıtım Bölgesinin Kurul onaylı dağıtım faaliyeti ile ilgili Dağıtım Bedeli ve 
diğer fiyat sınırlarını, OSB Dağıtım Tesisi toplam kurulu gücü ve katılımcılarının toplam sözleşme 
güçlerini dikkate alan optimum bir seviyede yatırım plan ve programı yapmaları ve yatırım 
planının uygulanma yılını kapsayan projelerini, Tablo–1 ile birlikte Kuruma sunmaları 
gerekmektedir. 
3. Dağıtım faaliyetine ilişkin uygulama yılına ait işletme gider öngörüleri: 
Tablo 1’in (g) bendinde yer alan “Dağıtım Faaliyetine İlişkin Uygulama Yılına Ait İşletme Gider 
Öngörüleri” bölümünde; uygulama yılına ait OSB elektrik dağıtım sistemi faaliyetine ilişkin 
personel ve bakım – onarım giderleri ile uygulama yılına ait OSB elektrik dağıtım sistemi 
işletimine ilişkin dışarıdan sağlanan hizmet giderleri ile ayrıca uygulama yılına ait OSB elektrik 
dağıtım sistemi işletimine ilişkin dağıtım tesisi işletmesi kapsamına girmeyen işletme giderleri yer 
alacaktır. 
Tek Düzen Hesap Planında satışların maliyeti hesap grubunda izlenen ve söz konusu faaliyetle 
doğrudan ilgili olarak oluşması beklenen amortisman giderleri hariç olmak üzere personel, bakım, 
onarım, malzeme, dışarıdan sağlanan fayda ve hizmetler gibi maliyet kalemleri, faaliyet giderleri 
2
hesap grubunda izlenen amortisman ve finansal kiralama giderleri hariç olmak üzere dolaylı 
maliyetlerden ilgili faaliyete düşen payları ile diğer faaliyetlerden olağan gider ve zararlar hesap 
grubunda ve olağandışı gider ve zararlar hesap grubunda izlenen giderler arasında Kurum 
tarafından faaliyet için gerekli bulunan maliyetlerin toplamından düzenlemeye esas işletme 
giderinin hesaplanmasında dikkate alınan gider unsurundan kaynaklanan tarife dışı işletme 
gelirleri, düzenlemeye esas yatırım harcamasının hesaplanmasında dikkate alınan harcamalarla 
tesis edilmiş varlıklardan elde edilen gelirler, tesis edilmiş duran varlıklardan sağlanan kira ve 
benzeri gelirler ile bağış ve benzeri gelirler adı altında elde edilen gelirler arasındaki farktır. 
Kurum, işletme giderlerinin belirlenmesinde etkinliliği artırmak üzere verimlilik parametresi 
uygulayabilir.  
4. Dağıtım bedeli ile ilgili diğer hizmetlere ait giderler: 
Tablo-1’in (i) bendinde yer alan “Dağıtım Bedeli ile İlgili Diğer Hizmetlere Ait Giderler” 
bölümünde; uygulama yılına ait sayaç okuma, faturalandırma, müşteri hizmetleri ile ilgili giderler 
yer alır. 
5.  Kayıp elektrik enerjisi bedeli: 
Kayıp elektrik enerjisi bedeli (TL/yıl), kayıp elektrik enerjisi miktarı (kWh/yıl) ile dağıtım 
sistemine giren elektrik enerjisi birim bedeli (TL/kWh) çarpılarak bulunacak ve teklif edilen 
dağıtım bedeli içerisinde yer alabilecektir. 
Kayıp elektrik enerjisi miktarı, OSB içerisinde üretilen elektrik dâhil dağıtım sistemine giren 
elektrik enerjisi miktarı (kWh/yıl) ile OSB içerisinde tahakkuk edilen elektrik miktarı arasındaki 
farktır. 
Kurum, OSB tüzel kişiliğinin bölgesinde uygulayacağı kayıp oranını gerçekleşen kayıp miktarı ve 
OSB tüzel kişiliğine haiz şebeke yapısını dikkate alarak değerlendirir. 
OSB tüzel kişiliği, dağıtım sistemine giren elektrik enerjisi birim bedelini hesaplarken, bir ya da 
birkaç kaynaktan tedarik ettiği enerji bedelinin paçal birim maliyetini sisteme giren elektrik enerjisi 
bedeli olarak esas alır. 
6. Gelir düzeltme bileşeni: 
Tablo 1’in (h) bendinde yer alan Gelir Düzeltme Bileşeni 2007 ve 2008 yılı Dağıtım Bedeli 
önerilerinde sıfır olarak alınmış olup, daha sonraki uygulama yıllarında OSB dağıtım gelir 
gereksiniminin gerçekleşmesi durumunda, arada oluşacak eksik veya fazla miktar Yönetmelik 
hükümlerine göre yeni dağıtım bedeli önerisinde hesaba katılacaktır. 
OSB’ler için dağıtım bedel önerisinin öngörüler neticesinde oluşturulan bir bedel olmasından 
dolayı, yılsonu gerçekleşen gelir gereksinimi toplanan gelirden farklı olabilir. Oluşacak bu fark iki 
temel nedenden kaynaklanmaktadır. Bunlardan birincisi öngörülen dağıtılan enerji ile gerçekleşen 
dağıtılan enerji arasındaki farktan dolayı meydana gelen gelir gereksinimini toplayamama ya da 
fazla toplama durumudur. İkinci olarak, öngörülen yatırım ve işletme giderleri ile gerçekleşen 
giderler arasındaki farktan kaynaklanan gelir gereksinimindeki değişikliktir. Her iki durumu da 
3
kapsayacak şekilde, bir önceki yılın öngörülen gelir gereksinimi ile gerçekleşen getiri arasındaki 
fark bir sonraki yılın gelir farkı düzeltme bileşeni olarak alınır. Bu fark, OSB için giderlerin daha 
fazla olması yönünde ise Tablo-1’in (h) bendine artı olarak, daha az olması yönünde ise eksi olarak 
yazılacaktır.  
OSB’lerin, Dağıtım Bedeli önerisinde, uygulama yılından önceki yıla ait bağımsız denetimden 
geçmiş elektrik faaliyeti bazında, ayrıntılı bilanço ve gelir tablolarını kullanmaları ve Tablo–1 ile 
birlikte Kuruma sunmaları gerekmektedir. 
Varlık Tabanı 
Tablo 1’in (e) bendinde yer alan “Dağıtım Faaliyetine İlişkin Geçmiş Yıllarda Yapılan Yatırımlara 
Ait Giderler” bölümünde; geçmiş yıllarda yapılmış OSB dağıtım tesisi yatırımlarına ait devam 
eden kredi anapara ve faiz ödemeleri ile geçmiş yıllarda yapılmış ve dağıtım tesisi yatırımları 
kapsamına girmeyen diğer yatırım harcamalarına ait devam eden giderler yer alacaktır. Bunun 
dışında kalan ödemeleri tamamlanmış yatırım harcamaları Yönetmelik gereği gider olarak kabul 
edilmeyecek ve bunlar için herhangi bir itfa uygulaması söz konusu olmayacaktır. 
Gelir Gereksinimi Hesaplamaları 
Yönetmeliğin 15 inci maddesi, “Serbest tüketici hakkını kullananlar dışındaki katılımcılarının 
kullanımına sunulan elektrik enerjisi ve/veya kapasite için uygulanacak OSB elektrik enerjisi 
bedeli sadece elektrik enerjisi teminine ilişkin maliyetleri içerir ve katılımcılara doğrudan 
yansıtılır.”,  hükmü çerçevesinde; 
a) Elektrik enerjisini Dağıtım Lisansı sahibi Tüzel Kişilerden temin eden OSB’ler, Abone Grupları 
meydana getirmeksizin, temin ettikleri enerjiyi, elektrik enerjisi teminine ilişkin maliyetler 
üzerinden tek veya çift terimli ile tek veya üç zamanlı olarak kullanıcılarına sunabilir. 
b) Elektrik enerjisini Serbest Tüketici sıfatıyla temin eden ve katılımcılarına sunan OSB’lerde, 
elektrik enerjisi temini ve katılımcılara sunumunda, elektrik enerjisinin teminine ilişkin maliyetlere 
uygun olarak yansıtılması OSB tüzel kişiliklerinin sorumluluğundadır. 
c) Yukarıda (a) ve (b) maddelerindeki uygulamalarda, elektrik enerjisi temin maliyetleri toplamı ile 
bu enerjinin katılımcılara sunum bedeli toplamı eşit olmalıdır.   
Bunların yanında, lisans alma bedeli ve yıllık lisans bedeli, ilgili uygulama yılı için tekabül eden 
miktarda dağıtım bedeli önerilerinde hesaba katılır. 
Bu açıklamalar çerçevesinde söz konusu veriler Tablo–1 içerisinde sunulacak ve aşağıdaki 
formülasyona göre gelir gereksinimine ulaşılacaktır: 
DGG = (e+f+g+h+i+j) 
DGG: Dağıtım bedeli ile karşılanacak OSB dağıtım gelir gereksinimini (TL/yıl), 
e: Dağıtım faaliyetine ilişkin geçmiş yıllarda yapılan yatırımlara ait giderler toplamını (TL/yıl), 
f: Dağıtım faaliyetine ilişkin uygulama yılına tekabül eden yatırımlara ait gider öngörüleri 
toplamını (TL/yıl), 
g: Dağıtım faaliyetine ilişkin uygulama yılına ait işletme gider öngörüleri toplamını (TL/yıl), 
4
h: Gelir düzeltme bileşenini (TL/yıl), 
i: Dağıtım bedeli ile ilgili diğer hizmetlere ait giderler toplamını (TL/yıl), 
j: Kayıp elektrik enerji bedelini (TL/yıl), 
j = (a-b) x k 
a: OSB içerisinde üretilen dahil dağıtım sistemine girmesi öngörülen elektrik enerjisi miktarını 
(kWh/yıl), 
b: OSB dağıtım sisteminde tüketime sunulması öngörülen elektrik enerjisi miktarını (kWh/yıl), 
k: OSB dağıtım sistemine giren uygulama yılına ait elektrik enerjisi temini birim bedelini 
(TL/kWh) gösterir. 
Katılımcı Grupları 
OSB’ler tarafından hazırlanacak ve bu usul ve esaslara göre kuruma sunulacak dağıtım bedeli 
önerileri Yönetmelik ekindeki Tablo-1’de uygun olarak tek terimli orta gerilim (OG), tek terimli 
alçak gerilim (AG) ve çift terimli dağıtım bedeli olarak gruplandırılabilir. Bu katılımcı grupları 
dışında herhangi bir müşteri grubu ayrışımına gidilmez.  
Gelir Gereksiniminin Dağıtım Bedeline Dönüştürülmesi 
OSB Dağıtım Bedeli önerisi; Yönetmelik ekindeki “Tablo 1: Organize Sanayi Bölgeleri İçin Yıllık 
Dağıtım Bedeli Hesaplama Tablosu” referans alınmak suretiyle belirlenir ve tek terimli orta 
gerilim (OG), tek terimli alçak gerilim (AG) ve tek terimli, çift terimli dağıtım bedeli olarak 
aşağıdaki şemada görüldüğü gibi 3 farklı şekilde teklif edilebilir. 
Dağıtım Bedeli 
Önerisi 
A) Tek Terimli 
(Kr/kWh) 
B) Tek Terimli 
(AG + OG) 
1- Alçak Gerilim 
(AG)  
(Kr/kWh) 
2- Orta Gerilim 
(OG) 
(Kr/kWh) 
C) Tek ve Çift 
Terimli 
1- Tek Terimli 
(Kr/kWh) 
2- Çift Terimli 
(Kr/kWh/Ay) + 
(Kr/kWh)  
A) Tüm katılımcılara tek fiyat üzerinden tek terimli dağıtım bedeli önerileri (Kr/kWh): 
Dağıtım Bedeli
 (Kr/kWh) = [ DGG / (b) ] x 100 
olarak teklifte bulunula bilir. 
5
Burada; 
DGG = (e+f+g+h+i+j ): Dağıtım Bedeli ile karşılanacak OSB Dağıtım Gelir Gereksinimi (TL/yıl) 
b: OSB dağıtım sisteminde tüketime sunulması öngörülen elektrik enerjisi miktarını (kWh/yıl) 
temsil etmektedir. 
B) OG ve AG gerilim seviyesinden bağlı katılımcılara ayrı ayrı uygulanacak tek terimli 
dağıtım bedeli (AG: Kr/kWh, OG: Kr/kWh): 
OSB dağıtım lisansı sahibi tüzel kişi tarafından; gerilim seviyelerine göre toplam DGG sağlanmak 
kaydıyla (OG, AG) kayıp oranları da dikkate alınarak; 
1- Dağıtım Bedeli (Orta Gerilim)
 (Kr/kWh) =  [ DGG1 / (b1) ] x 100 
olarak orta gerilim kullanıcıları için teklifte bulunula bilir. 
Burada; 
DGG1 = (e+f+g+h+i+j): OG Dağıtım Bedeli ile karşılanacak OG katılımcıların neden olduğu OSB 
Dağıtım Gelir Gereksinimi (TL/yıl) 
b1: OSB dağıtım sisteminde OG katılımcılar için tüketime sunulması öngörülen elektrik enerjisi 
miktarını (kWh/yıl) temsil etmektedir. 
DGG1, Dağıtım Sistemi Toplam Gelir Gereksiniminin OG sistemine düşen kısmından AG 
katılımcıları için katlanılan OG sistem maliyetleri çıkartılarak hesaplanır.  
2- Dağıtım Bedeli (Alçak Gerilim)
 (Kr/kWh) = [ DGG2 / (b2) ] x 100  
olarak alçak gerilim kullanıcıları için teklifte bulunula bilir. 
Burada; 
DGG2 = (e+f+g+h+i+j): AG Dağıtım Bedeli ile karşılanacak AG katılımcıların neden olduğu OSB 
Dağıtım Gelir Gereksinimi (TL/yıl) 
b2: OSB dağıtım sisteminde AG katılımcılar için tüketime sunulması öngörülen elektrik enerjisi 
miktarını (kWh/yıl) temsil etmektedir. 
DGG2, Dağıtım Sistemi Toplam Gelir Gereksiniminin OG sistemine düşen kısmından AG 
katılımcıları için katlanılan OG sistem maliyetleri ile Dağıtım Sistemi Toplam Gelir 
Gereksiniminin OG sistemine düşen kısımlarının toplanmasıyla hesaplanır. 
C) Tek ve Çift terimli dağıtım bedeli önerileri (TT: Kr/kWh; ÇT: Kr/kW/Ay, Kr/kWh): 
Dağıtım Bedeli (Tek Terimli)
olarak teklifte bulunula bilir. 
Burada; 
 (Kr/kWh) = [ DGG3 / (b3) ] x 100 
DGG3 = (e+f+g+h+i+j): Dağıtım Bedeli ile karşılanacak tek terimli kullanıcıların neden olduğu 
OSB Dağıtım Gelir Gereksinimi (TL/yıl) 
b3: OSB dağıtım sisteminde tek terimli kullanıcılar için tüketime sunulması öngörülen elektrik 
enerjisi miktarını (kWh/yıl) temsil etmektedir. 
6
Tek terimli kullanıcı için Dağıtım Bedeli önerisi (Kr/kWh), ya “B” kısmındaki gibi OG ve AG 
kırılımlı ya da “A” kısmındaki gibi tüm tek terimli katılımcılar için tek bir tek terimli Dağıtım 
Bedeli olarak teklif edilir. 
Çift Terimli Dağıtım Bedeli önerisinde; öncelikle, çift terimli kullanıcılar için Dağıtım Gelir 
Gereksinimi (DGG) sabit ve değişken maliyetler olarak aşağıdaki (a) ve (b) maddeleri 
doğrultusunda ayrıştırılmalıdır: 
a) Güç bedeli (Kr/kW/Ay)
: Çift terimli güç bedelinin hesaplanmasında sabit maliyet 
giderleri ile OSB katılımcılarının sözleşme güçleri kullanılır.   
b) Çift terimli dağıtım bedeli, aktif enerji (Kr/kWh):
 Çift terimli aktif enerji olarak ise, 
değişken maliyetler ile OSB içerisinde dağıtılan enerji miktarı kullanılır. 
c) Güç aşım bedeli (Kr/kW/Ay):
 Katılımcının anlaşmasında yer alan sözleşme gücünün 
aşılması durumunda uygulanacak caydırıcı nitelikteki güç aşım bedeli, (a) maddesindeki güç 
bedelinin en fazla iki katı olarak belirlenebilir. 
Tek terimli dağıtım bedeli önerileri (Kr/kWh) ve Çift terimli dağıtım bedeli önerileri (Kr/kW/Ay,  
Kr/kWh) ile karşılanacak DGG, o dönem için toplam gelir gereksinimini geçmemelidir. 
Tüm bu alternatif tekliflerin yanında Elektrik Piyasası Müşteri Hizmetleri Yönetmeliği 16 ncı 
maddesi ve Yönetmeliğin 16 ncı maddesinin yedinci fıkrası uyarınca reaktif enerji uygulaması 
yapılabilir. 
Üretim, Otoprodüktör, Otoprodüktör Grubu lisansı sahibi tüzel kişilere uygulanacak dağıtım bedeli 
uygulamalarında dağıtım şirketleri uygulamaları esas alınır. 
Bu kapsamda; üretim faaliyetleri için sistem kullanım tarifesinin uygulanması:  
a) Dağıtım bedeli hesaplama metodolojisi ile tüketiciler için belirlenmiş olan dağıtım bedeli 
üreticiler için de geçerlidir.  
b) Üreticiler sisteme aktif enerji verirken aynı zamanda sistemden reaktif enerji çekiyorsa 
(endüktif reaktif) Elektrik Piyasası Müşteri Hizmetleri Yönetmeliği hükümlerine göre 
reaktif enerji tarifesi uygulanır.   
c) Tüketici konumunda sistemden enerji çeken üreticilere bu usul ve esasların tüketicilere 
ilişkin hükümleri uygulanır.   
Tablo-1’e uygun olarak bir önceki yılın Ekim ayı sonuna kadar hazırlanarak Kurul onayı alınmak 
üzere Kuruma sunulmayan veya önceki yılın Aralık ayı sonuna kadar Kurul tarafından uygun 
bulunmayan dağıtım bedeli teklifleri için ilgili OSB’lere o yıl için geçerli olmak üzere bir önceki 
yıl Kurul tarafından onaylanmış dağıtım bedeli uygulanır. 
7
Tanımlar: 
Dağıtım bedeli: OSB içerisinde dağıtım faaliyetinin yürütülmesi için gerekli olan OSB dağıtım 
sistem kullanım bedeli ile diğer hizmet bedellerinden oluşan bedelleri,  
Dağıtım bölgesi: Bir dağıtım şirketinin lisansında tanımlanan bölgeyi, 
Gelir gereksinimi: Tarifesi düzenlenen şirketin belli bir dönemde elde etmesi gereken getiriyi,  
Gelir farkı düzeltme bileşeni: İlgili uygulama yılına ait dağıtım bedeline esas olacak, OSB için 
öngörülen gelir ile gerçekleşen gelir arasındaki farkı düzeltmek üzere kullanılacak olan bileşeni, 
İlgili mevzuat: Elektrik piyasasına ilişkin kanun, yönetmelik, tebliğ, genelge, Kurul kararları ve 
ilgili tüzel kişilerin sahip oldukları lisans veya lisansları, 
Kanun: 20/2/2001 tarihli ve 4628 sayılı Elektrik Piyasası Kanununu, 
Kurum: Enerji Piyasası Düzenleme Kurumunu, 
Kurul: Enerji Piyasası Düzenleme Kurulunu, 
Onaylı sınırlar: 4562 sayılı OSB Kanununa göre STB tarafından belirlenmiş sınırları, 
OSB: 4562 sayılı Organize Sanayi Bölgeleri Kanununa göre kurularak tüzel kişilik kazanmış 
bulunan organize sanayi bölgelerini, 
OSB dağıtım lisansı: OSB’nin onaylı sınırları içerisinde yaptıkları dağıtım faaliyeti ve bu faaliyet 
ile ilişkili diğer hizmetler için şirket kurma şartı aranmaksızın Kurumdan aldığı lisansı, 
OSB dağıtım sistemi: OSB’nin onaylı sınırları içerisinde yer alan elektrik dağıtım tesisleri ve 
şebekesini ifade eder. 
8